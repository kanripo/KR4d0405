# -*- mode: mandoku-view; -*-
#+TITLE: 月洞吟
#+DATE: 2015-08-25 00:07:48.737371
#+PROPERTY: ID KR4d0405
#+PROPERTY: BASEEDITION WYG    
#+PROPERTY: JUAN 提要
<pb:KR4d0405_WYG_000-1a>¶
欽定四庫全書　　　　　集部四¶
　月洞吟　　　　　　　　别集類三(宋/)¶
　　提要¶
　　　　(臣/)等謹案月洞吟一巻宋王鎡撰鎡字介翁¶
　　　　括蒼人嘗官縣尉宋亡之後棄印綬歸隠湖¶
　　　　山扁所居為月洞因以名所著之詩此本為¶
　　　　嘉靖壬子其族孫養端所刋僅詩七十餘首¶
　　　　前有養端序又有嘉靖辛丑湯顯祖序摘舉¶
<pb:KR4d0405_WYG_000-1b>¶
　　　　集中佳句併稱其七言絶句有閒逸之趣今¶
　　　　觀其詩七言律詩格力稍弱不及七言絶句¶
　　　　其七言絶句如春風無力晴絲軟絆住楊花¶
　　　　不肯飛繡簾不隔荼䕷月香影無人自入樓¶
　　　　涼風&KR1201;落梧桐葉片片飛來盡是秋又多近¶
　　　　於小詞不為髙調惟五言律詩如蟬聲秋岸¶
　　　　樹鴈影夕陽樓馬嘶經戰地鵰認打圍山櫓¶
　　　　聲荷葉浦螢火豆花田斜陽曬魚網踈竹露¶
<pb:KR4d0405_WYG_000-2a>¶
　　　　人家晴雪添崖瀑春雲雜曉烟皆綽有九僧¶
　　　　之意蓋宋末詩人有江湖一派有晩唐一派¶
　　　　鎡蓋沿晚唐派者故往往有佳句而乏髙韻¶
　　　　亦絶無一篇作古體然較之江湖末流寒酸¶
　　　　纎𤨏則固勝之矣乾隆四十六年十月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
#+PROPERTY: JUAN 序[端茂]
<pb:KR4d0405_WYG_000-3a>¶
月洞吟序¶
端族自宋祥符婺州牧隆天聖括蒼府屬譚迄今傳世¶
二十為年六百中間雖無竒名大烈班照史冊然類能¶
清修不辱故家文獻之傳幾葉有介翁鎡者文章爾雅¶
造履峻潔仕宋官縣尉當帝昺播遷勢入夷元即憣然¶
棄印綬歸隠湖山與尹緑坡虞君集葉柘山諸人結社¶
賦詩扁所居為月洞意以孤炯絶塵顓澒自亢庶幾乎¶
有桃源栗里之致焉每對時忿懣輒形於詩所謂山河¶
<pb:KR4d0405_WYG_000-3b>¶
隔今古天地老英雄局敗碁難著愁多酒易中之句往¶
往聞者恨不得一見其人與之言衣冠禮樂之盛聲明¶
文物之華有如今日者嗚呼馮道五朝管仲再霸後世¶
羞之若介翁不亦超然隠君子哉苟以縣尉小官則梅¶
福上書挂冠神武又何心耶端少習聞其事壯而流落¶
江湖不能為之吿太史立傳如子美元亮焉者亦天也¶
懼久而益無聞乃刻遺詩一巻庶乎後人能論其世知¶
吾王在平昌代有髙行清才不獨蓁蓁狉狉為深山草¶
<pb:KR4d0405_WYG_000-4a>¶
木鹿豕也時嘉靖壬子上元族孫飬端茂成序¶
#+PROPERTY: JUAN 序[湯顯祖]
<pb:KR4d0405_WYG_000-5a>¶
月洞吟序¶
予在平昌見黄兆山人詩文浸尋晉魏人語而復得其¶
先人宋月洞先生詩七十餘首殆宛然晩唐人語宋之¶
季亦唐之季也觀黄兆山人所叙月洞意操孤炯獨絶¶
如律中青松秦世事黄菊晉人心局敗碁難著愁多酒¶
易中沙漲浙江龍去逺天寛北闕鳯歸遲豪傑危中成¶
事易規模狹處濟時難悲歌當泣憾不作司空文明山¶
中草檄爾悲乎長絶句如落花依草略約妍積咏荆卿¶
<pb:KR4d0405_WYG_000-5b>¶
者乃賦閒情耶往往達官貴人不能言其祖如月洞先¶
生可謂有孫茂成矣(茂成即黄/兆山人字)嵗辛丑夷則朔臨川清¶
逺道人湯顯祖義仍題¶
